# Sdírá tě tvůj šéf?

## Na 15. dubna je vyhlášeno heslo: „Ukradni něco z práce!“

Maká tvůj šéf míň než ty, ale přitom má na výplatní pásce vyšší číslo? Prohání se někdo v soukromém tryskáči na tvé náklady? Pokud na konci dne korporace vydělává peníze, znamená to, že ti neplatí plnou cenu tvé práce – tak vzniká její zisk! Takže jestli něco potřebuješ, vem si to. Vydělal sis to!

Dostaneš jen to, co si vezmeš. Už s tebou vyjebávali dost dlouho.

Může to být sponka na papír, nějaké drobné z kasy nebo seriózní zpronevěra. Pracuješ za barem? Vezmi si balení kávy. Pracuješ v garáži? Sadu nářadí. Jestli jsi nezaměstnaný, vezmi něco z práce někoho jiného! Nezaměstnanost je pro šéfy taky výhodná – nutí lidi vzít jakoukoliv práci a zaměstnaným ukazuje, že když nebudou držet hubu a krok, čeká nezaměstnanost i je.

Zapiš si do diáře a naplánuj si Den kradení v práci 15. dubna!

Co si vezmeš, můžeš sdílet se svými přáteli nebo to dát své rodině – té rodině, kterou nevídáš, protože jsi pořád v práci. Můžeš to použít sám na něco, o čem jsi vždy snil – možná na něco, co by sis splnil, kdybys v jednom kuse nemusel pracovat pro někoho jiného.

Neber si jen to, co ti dávají, vezmi si, co ti patří!

_Ukradni něco z práce!_ Překonej bariéry mezi sebou a kolegy. Rozdělte se podpultově mezi sebou o podíl na zisku, dbejte na to, ať jsou všichni v bezpečí a dostávají, co potřebují. Nenechte se šéfem poštvat proti sobě – to jediné vás nakonec dělá zranitelnými. Budujte mezi sebou důvěru, která může začínat braním věcí z práce a končit převzetím celého pracoviště!

[[ https://cdn.crimethinc.com/assets/steal-something-from-work-day/images/ssfwd-construction.jpg ]]

Je možné, že v práci už stejně kradeš – když ne materiálně, tak určitě aspoň dřívějšími odchody a ulejváním se. Výborně! Ale tady to nekončí – zamysli se, co víc si můžeš vzít, co víc si _zasloužíš._

_Tento text je pouze rétorické cvičení. Jeho cílem je poodhalit už převládající fenomén krádeží na pracovišti, ne povzbudit ty, kteří by se jinak nedopustili protiprávního jednání. Ani hostitel, ani překladatel nejsou zodpovědní za lidi, kteří k němu odkazují, ani za to, co dělají poté._
