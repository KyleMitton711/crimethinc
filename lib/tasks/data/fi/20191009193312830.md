Trumpin hallinto ilmoitti 6. lokakuuta vetävänsä USA:n joukot pois Pohjois-Syyriasta, antaen Turkin presidentti Erdoganille käytännössä luvan hyökätä Rojavaan, tehdä etnisiä puhdistuksia ja uudelleen asuttaa alue väestön pakkosiirroin. **Kutsumme ihmisiä ympäri maailman protestoimaan ja häiritsemään Turkin ja Yhdysvaltain suurlähetystöjä sekä konsulaatteja, asevalmistajia ja Turkin hallitukseen kytkeytyneitä [yrityksiä](https://boycott-turkey.net/) kuten Turkish Airlines.**

Rojavan autonominen alue on ollut vuodesta 2012 asti inspiroiva monietninen kokeilu itsemääräämisessä ja naisten autonomiassa, taistellen samalla Isistä vastaan. Vuosien kamppailun jälkeen ja massiivisista tappioista huolimatta Rojavan taistelijat osallistuivat Isiksen alueiden ja vankien vapauttamiseen.

Trump on yrittänyt perustella päätöstään sallia Turkin hyökkäys Syyriaan sillä, ettei Yhdysvaltalaisten veronmaksajien pitäisi joutua maksamaan Isis-taistelijoiden vangitsemisesta. Yhdysvallat ei ole todellisuudessa maksanut siitä senttiäkään, vaan vangittujen Isis-taistelijoiden kiinnipitämisen on kokonaisuudessaan organisoinut Rojavaa puolustavat Syyrian Demokraattiset Voimat (SDF). Turkin hyökkäys Rojavaan luo itse asiassa Isikselle otolliset olosuhteet palata ja jatkaa operaatioitaan Syyriassa ja ympäri maailmaa. Turkki on vuosikaudet sallinut Isiksen aseiden, taistelijoiden ja muiden resurssien kulkevan alueensa läpi.

[[https://vimeo.com/350262396]]

Isis ja Turkin hyökkäys muodostavat molemmat eksistentiaalisen uhan Rojavan alueen kaikille etnisille ja uskonnollisille ryhmille, mukaan lukien arabeille, kristityille, turkmeeneille, tsetseeneille, aleviiteille ja jesideille. Monet näistä ryhmistä saivat Rojavassa äänen ensimmäistä kertaa. Nyt heitä odottaa kuolema Turkin armeijan ja jihadistien käsittelyssä.

Turkin hyökkäys Rojavaan on uusi ennakkotapaus sotilaallisesta aggressiosta, etnisistä puhdistuksista ja egalitaaristen sekä feminististen kokeilujen murskaamisesta. Se raivaa tietä Trumpin, Erdoganin, Bashar al-Assadin, Jair Bolsonaron ja Putinin kaltaisten etnonationalististen itsevaltiaiden pyrkimyksille dominoida maailmanpolitiikkaa, aiheuttaen lisääntyvää sortoa ja verenvuodatusta ympäri maailman.

Rojavan asukkaat ovat jo kuukausia pyytäneet maailman ihmisiltä solidaarisuutta hyökkäyksen sattuessa. Meidän on kerättävä huomiota Rojavan ahdingolle ja tehtävä selväksi että tällä on seurauksensa.

**Hiljaisuus on osasyyllisyyttä.**

Kutsumme kaikkia omatunnon ihmisiä protestoimaan ja häiritsemään Turkin ja Yhdysvaltain suurlähetystöjä sekä konsulaatteja, asevalmistajia ja Turkin hallitukseen kytkeytyneitä yrityksiä kuten Turkish Airlines. Rojava Solidarity Committee Europe on Rojavan asukkaiden rinnalla [julistanut lokakuun 12. päivän toimintapäiväksi](https://anfenglish.com/news/urgent-call-for-action-day-against-turkish-invasion-of-rojava-38174) Turkin hyökkäystä vastaan. Me tuemme julistusta ja kutsumme sen lisäksi kaikkia toimimaan myös toimintapäivää ennen ja sen jälkeen.

Meidän on luotava perusta laajapohjaiselle suoralle toiminnalle askeleena kohti sellaisen maailmanlaajuisen liikkeen rakentamista, joka voi tehdä tällaiset hirmuteot mahdottomiksi. [Yhdessä voimme pysäyttää invaasion](https://vimeo.com/350262396).

Nähdään kaduilla.

[[https://cloudfront.crimethinc.com/assets/articles/2019/10/09/1.jpg]]

# Työkaluja

- [Mukaan sotkeutuneita yrityksiä](https://boycott-turkey.net)
- [ANF News](https://anfenglishmobile.com)
