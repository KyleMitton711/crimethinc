Yhdysvaltain varapresidentti Mike Pencen ilmoittama näennäinen tulitauko on tosiasiassa tappava petos. Sen ainoa tarkoitus on antaa Trumpin hallinnon pestä kätensä Turkin armeijan vuodattamasta verestä ja kääntää aiheesta käytävä keskustelu nurinkurin siten, että hyökkäyksen uhreja syytetäänkin vastarinnan jatkamisesta. Tämä valetulitauko on ehkä jopa suurempi petos kuin Trumpin alkuperäinen päätös [näyttää Turkin presidentti Erdoganille vihreää valoa](https://takku.net/article.php/20191008195155908) hyökätä Rojavaan ja ulottaa jo [Turkissa harjoittamansa](https://crimethinc.com/2015/09/23/feature-understanding-the-kurdish-resistance-historical-overview-eyewitness-report) kurdien etniset puhdistukset myös sinne.

Yhdysvaltain ja Turkin välisen sopimuksen ehdot löytyvät tämän tekstin lopusta liitteenä.

[[https://cloudfront.crimethinc.com/assets/articles/2019/10/19/10.jpg Aktivisteja blokkaamassa [siltaa](https://twitter.com/alloutbay/status/1185664911751438344) solidaarisuudesta Rojavaa kohtaan San Franciscossa lauantaina 19. lokakuuta. Banderollin teksti "me olemme vuoria" viittää sanontaan siitä, että "vain vuoret ovat kurdien ystäviä".]]

Julistamalla yksipuolisesti Rojavan antautumisen, Trump ja Erdogan yrittävät pakottaa Syyrian Demokraattisia Voimia (SDF) luopumaan niistäkin alueista joita Turkki ei ole vielä onnistunut miehittämään asein. Isis ja muut jihadistiryhmät jotka ovat ottaneet Turkin hyökkäyksestä ilon irti ja [käynnistäneet toimintaansa uudelleen](https://twitter.com/crimethinc/status/1181824643772157952) eivät joka tapauksessa tule kunnioittamaan tulitaukoa. USA on vetänyt joukkonsa pois alueelta, eikä sillä ole aikomustakaan edes tarkkailla Turkin aggressiota, saati sitten yrittää rajoittaa sitä. Se, että Trump on käyttänyt tätä niin kutsuttua tulitaukoa tekosyynä Turkin vastaisten talouspakotteiden purkamiseen todistaa tämän tarpeeksi selvästi.

Turkki on itse asiassa selväsanaisesti [kiistänyt kyseessä olevan aselepo](https://twitter.com/kaitlancollins/status/1184900281928208387), ja Turkin armeija sekä sen jihadistiliittolaiset rikkovat tulitaukoa vapaasti jo nyt. Naisten Puolustusvoimilta (YPJ) tulleiden [raporttien](https://twitter.com/crimethinc/status/1185213718935805952) lisäksi myös monet [valtamedialähteet ovat raportoineet](https://www.cnn.com/2019/10/18/middleeast/syria-turkey-ceasefire-violations-intl/index.html) Turkin jatkavan SDF:n pommittamista. SDF:n komentaja Serekaniyessa raportoi perjantaina yli 40 heidän asemansa joutuneen Turkin hyökkäysten kohteeksi tulitauon julistamisen jälkeen..

Tulitauossa on siis kyse valheesta.

[[https://twitter.com/KurdsCampaign/status/1185585537647861760]]

Pelkäämme Turkin kiihdyttävän hyökkäyksiään siviilejä ja vastarintataistelijoita vastaan niin kutsutulla "turvavyöhykkeellä" heti tulitaukosopimuksessa asetetun aikarajan päätyttyä. Voimme lisätä Syyriaan sopivan Orwellilaisen doublespeakin sanastoon "Rauhan Lähteen" [Peace Spring, Turkin hyökkäysoperaation virallinen nimi] ja "tulitauon" rinnalle "turvavyöhykkeen" kuvaamaan tappamiskenttiä. On vaikea kuvitella mitään häpeämättömämpää, kuin tuhansien ihmisten tappaminen, satojen tuhansien ajaminen kodeistaan, jihadistien toiminnan jatkamisen mahdollistaminen, ja kaiken tämän perustelu tarpeella puolustaa Turkkia "terrorismilta".

Kuten korostimme jo [viime viikolla](https://crimethinc.com/2019/10/12/why-the-turkish-invasion-matters-addressing-the-hard-questions-about-imperialism-and-solidarity):

> Vapaa Rojava ei ole uhka Turkin kansalle. Se on uhka Erdoganin hallinnolle ja kurdien Turkissa kohtaamalle sorrolle. Kyseessä on etnonationalistinen sota, ei enempää eikä vähempää.

Trump on päättänyt avustaa Turkkia, viis veisaten matkalla tulevista ruumiista. Turkkilainen virkamies kertoi CNN:lle sanatarkkaan, että "sotilasoperaatio kannatti". Yhdysvaltalainen virkamies taas myönsi tavanomaista suorempaan tyyliin:

> "Kyseessä on käytännössä USA:n validointi Turkin teoille ja luvan antaminen osan Syyriasta liittämiselle Turkkiin ja kurdiväestön karkottamiselle... Tämä on juuri sitä mitä Turkki halusi ja mille USA:n presidentti näytti vihreää valoa. Luulen että yksi syy miksi Turkki suostui siihen [tulitaukoon] on kurdien yllättävän kova vastarinta joka on estänyt Turkkia etenemästä yhtään etelämmäs. Jos me emme aseta talouspakotteita, Turkki voittaa isosti."

[[https://cloudfront.crimethinc.com/assets/articles/2019/10/19/12.jpg Solidaarisuusmielenosoitus Rojavalle San Franciscossa lauantaina 19. lokakuuta. class:portrait]]

Myös Venäjä ja Assad haluavat Syyrian Demokraattisten Voimien (SDF) vetäytyvän Turkin rajan läheisyydestä ulottaakseen omaa vaikutusvaltaansa alueelle. [Pommitettuaan sairaaloita](https://www.nytimes.com/2019/10/13/world/middleeast/russia-bombing-syrian-hospitals.html) ja [kaasutettuaan siviilejä](https://www.theguardian.com/world/2019/sep/26/syria-assad-chlorine-chemical-weapon), tämä imperialistinen suurvalta ja sen pönkittämä paikallinen tyranni ovat innoissaan mahdollisuudesta esittää rauhantekijöitä ja "Syyrian alueellisen yhtenäisyyden" puolustajia. Venäläisen imperialismin näkökulmasta tämä koko tragedia on vain mahdollisuus saattaa koko Syyria takaisin Assadin vallan alle. Sen pikku diktaattorin, jota vastaan noustessa jo kymmenet tuhannet ovat antaneet henkensä.

[[https://twitter.com/raveenaujmaya/status/1185668235888332800]]

Saimme allaolevan viestin anarkistilta Rojavasta keskeltä sotatoimialuetta. Se tarjoaa läpitunkevan näkymän niin kutsuttuun tulitaukoon ja niihin seurauksiin, joita Yhdysvaltain kaksinkertaisella petoksella on Rojavan siviileihin ja taistelijoihin.

> _"18. lokakuuta, 13:51 paikallista aikaa. Kuulimme viime yönä uutiset USA:n varapresidentin tapaamisesta Turkin kanssa ja heidän päätöksestään asettaa Koillis-Syyriaan "tulitauko". Trump luonnehti sitä "suurena päivänä sivilisaatiolle"._
>
> _Minusta se muistuttaa enemmän Tšekkoslovakian kohtaloa vuonna 1938: Münchenin sopimusta, jossa Natsi-Saksan Hitler, fasistisen Italian Mussolini, Britannian Chamberlain ja Ranskan Daladier tapasivat Münchenissä ja sopivat Saksalle luovutettavan Tšekkoslovakian Sudeettialueet, eli 30-50 kilometriä leveä kaistale  Tšekkoslovakian puolelta rajaa. Saman sopimuksen mukaan pieni osa Tšekkoslovakiasta meni Puolalle, Slovakia irrotettiin omaksi fasistiseksi tasavallakseen, ja loput Tšekkoslovakiasta – Bohemian Moravia – miehitettiin Saksan toimesta jonkinlaisena protektoraattina eikä virallisena osana Saksaa._
>
> _Mielestäni näemme tänä päivänä Erdoganin Hitlerinä, Trumpin Chamberlainina tai kenties Mussolinina – maataan johtavana korkeakapitalisti/selkeä fasisti -kusipäänä. Bashar al-Assadin hallinto on tietynlainen vahvempi Slovakia, joka johtaa "turvatun" Syyrian fasistista osaa. Ja Sudeettialueet muistuttavat Turkin vaatimaa "turvavyöhykettä". Mutta sen sijaan että he kutsuisivat sitä Münchenin sopimukseksi, he kutsuvat sitä tulitauoksi. Se tarkoittaa paikallisten asukkaiden – elleivät he ole jihadisteja tai turkkilaisia – karkotusta tai "puhdistusta". Tai sitten elämää äärimmäisen hirveissä olosuhteissa ja monien kuolemaa. Tulemme näkemään julmuuksia niinkuin olemme nähneet jo Afrinissa ja monissa muissa paikoissa aiemmin._
>
> _Näin tulee käymään, tästä tässä "sivilisaatiota pelastavassa" suurenmoisessa tulitauossa on kyse. Se legitimoi Turkin hyökkäystä NATO:n suunnalta. USA käytännössä antaa Turkille sen, mitä Turkki vaati viikko sitten ja minkä torjumiseksi me olemme taistelleet ja kuolleet suunnattomasti. Voimme joko hyväksyä sen ja hävitä, tai voimme jatkaa taistelua, mutta nyt taistelumme tulee olemaan vieläkin vaikeampi. Se oli jo aiemmin mielestäni lähes mahdoton, mutta kyseessä onkin taistelu ihmisarvon, vastarinnan ja tulevien sukupolvien vuoksi, jos ei voittamisen. Kuten sanotaan: "tämä on kamppailun, eikä voiton hengelle". Saatamme olla osuva esimerkki tästä lauseesta suuressa mittakaavassa._
>
> _Voimme siis joko antautua tai voimme taistella, mutta nyt emme taistele enää vain Turkkia ja jihadisteja vastaan vaan koko maailmaa vastaan, heidän tehtyään tämän sopimuksen. Ongelma on se – ja siksi viittaan Müncheniin 1938 –, ettei kukaan kysynyt Tšekkoslovakialta mitä mieltä he olivat siitä sopimuksesta. Kukaan ei kutsunut heitä pöydän ääreen. Ei sillä että itse kannattaisin representaatiota, mutta edes he jotka pitävät demokratiaa legitiiminä järjestelmänä eivät kutsuneet Tšekkoslovakiaa Müncheniin. Aivan kuin ketään täällä asuvista kurdeista, syyrialaisista, armeenialaisista, assyyrialaisista tai muista ei kutsuttu eilen [Turkin pääkaupunki] Ankaraan._
>
> _[Keskeytys.] Etulinjasta tuotiin jälleen kuollut ruumis. [Taustalta kuuluu huutoja.] Häneen on selvästi osunut ilmaisku... Selvä, hän oli toveri. Hän ei ollut ensimmäinen tänään, eikä toinenkaan._
>
> _Palaten analyysiin tilanteesta: näen näiden historiallisten tapahtumien välillä hyvin suoran yhteyden. Näillä alueilla asuvilla ihmisillä joita päätökset eniten koskettavat ei ole minkäänlaista ääntä tai edes mahdollisuuksia merkittävään vastarintaan. Yksikään aiemmin käytettävissämme olleista keinoista ei ollut alunperinkään kovin hyvä. Tämän niin kutsutun tulitauon kutsuminen minkäänlaiseksi edistykseksi on todella liioiteltua ja tekopyhää."_

[[https://vimeo.com/367484121 Solidaarisuusmielenosoitus Flensburgissa, Saksassa, Turkin hyökkäyksessään käyttämiä tankkeja valmistavan Rheinmetallin päämajan edessä.]]

Kaikki tämä tragedia vain vahvistaa sen, ettei yksikään hallitus – ei USA eikä Venäjä, eikä myöskään Syyria tai Turkki tai mikään hypoteettinen hallitus joka olisi noussut valtaan jos Syyrian vallankumous olisi onnistunut – ole luotettava turva meille tavallisille ihmisille jotka aina kärsimme eniten politiikan ja militarismin seurauksista. Itsehallinnon ja solidaarisuuden periaatteille juurrutetut autonomiset yhteiskunnalliset liikkeet ovat ainoa luotettava tapa vastustaa sotilaallisia aggressioita ja tukea vapaustaisteluita ympäri maailman. Meidän on tehtävä liikkeistämme tarpeeksi voimakkaita muodostaaksemme todellisen uhan niille hallituksille ja yrityksille jotka sekaantuvat Turkin hyökkäyksen kaltaisiin hirmutekoihin. Kansainvälisten yhteyksien muodostaminen yhteiskunnallisiin liikkeisiin vihollisen selustassa – esim [Turkissa](https://twitter.com/crimethinc/status/1184210704603254786) ja Venäjällä – ja kaikkialla muuallakin maailmassa [Ecuadorista](https://crimethinc.com/2019/10/14/the-uprising-in-ecuador-inside-the-quito-commune-an-interview-from-on-the-front-lines) [Etelä-Afrikkaan](http://www.letsragetogether.co.za/solidarity-with-rojava-from-johannesburg-south-africa/) on olennainen osa tätä. Kyse ei ole kuitenkaan vain pitkän tähtäimen kenttätyöstä, vaan kaikkemme antamisesta [häiriötä aiheuttavien solidaarisuusaktioiden](https://crimethinc.com/2019/10/09/call-to-action-solidarity-with-rojava-against-the-turkish-invasion-an-urgent-call-from-a-network-of-organizations) tekemiseksi juuri nyt.

Lue [toimintakutsumme](/2019/10/09/call-to-action-solidarity-with-rojava-against-the-turkish-invasion-an-urgent-call-from-a-network-of-organizations), mukaanlukien tiedot hyökkäykseen kytkeytyneistä yrityksistä.

Lisää tietoa Rojavan tilanteen koukeroista:

[Why the Turkish Invasion Matters: Addressing the Hard Questions about Imperialism and Solidarity](/2019/10/12/why-the-turkish-invasion-matters-addressing-the-hard-questions-about-imperialism-and-solidarity)

[The Threat to Rojava: An Anarchist in Syria Speaks on the Real Meaning of Trump’s Withdrawal](/2018/12/28/the-threat-to-rojava-an-anarchist-in-syria-speaks-on-the-real-meaning-of-trumps-withdrawal)

# Liite: USA:n ja Turkin välinen "tulitaukoa" koskeva sopimus

[[https://cloudfront.crimethinc.com/assets/articles/2019/10/19/9.jpg]]

17.10.19-19:38

Lokakuun 17, 2019

TURKIN JA USAN YHTEINEN TIEDOTE KOSKIEN KOILLIS-SYYRIAA

1. USA ja Turkki vahvistavat suhteensa NATO:n jäseninä. USA ymmärtää Turkin legitiimit turvallisuushuolet etelärajallaan.

2. Turkki ja USA ovat samaa mieltä siitä, että tilanne Koillis-Syyriassa vaatii lähempää yhteistyötä perustuen yhteisiin intresseihin.

3. Turkki ja USA ovat edelleenkin sitoutuneita puolustamaan NATO-alueita ja NATO-väestöjä kaikkia uhkia vastaan vahvan "yksi kaikkien, kaikki yhden puolesta" -hengen pohjalta.

4. Molemmat maat toistavat lupauksensa kunnioittaa ihmiselämää ja ihmisoikeuksia, sekä varjella uskonnollisia ja etnisiä vähemmistöjä.

5. Turkki ja USA ovat sitoutuneita ISIKSEN vastaisiin toimiin Koillis-Syyriassa. Tähän kuuluu vanki- ja pakolaisleirien hallinnointi.

6. Turkki ja USA ovat yhtä mieltä siitä, että terrorismin vastaisia operaatioita on kohdistettava vain terroristeihin ja heidän piilopaikkoihin, suojiin, asemiin, aseisiin, ajoneuvoihin ja välineistöön.

7. Turkki ilmaisi sitoutumisensa huolehtia kaikkien Turkin joukkojen hallitsemien alueitten (turvavyöhyke) asutuskeskusten asukkaiden turvallisuudesta ja hyvinvoinnista. Suurinta mahdollista varovaisuutta noudatetaan siviiliuhrien välttämiseksi.

8. Molemmat maat toistivat sitoutumisensa Syyrian poliittiseen ja alueelliseen yhtenäisyyteen sekä YK:n johtamaan prosessiin joka pyrkii päättämään Syyrian sisällissodan YK:n Turvallisuusneuvoston päätöksen 2254 mukaan.

9. Osapuolet olivat yhtä mieltä turvavyöhykkeen jatkuvasta tärkeydestä, jotta Turkin kansallisen turvallisuuden tarpeet täyttyvät, mukaan lukien YPG:n raskaiden aseiden pois kerääminen ja heidän linnoitteidensa ja muiden taisteluasemien purkaminen.

10. Turvavyöhykettä ylläpitää pääasiassa Turkin Asevoimat, ja molemmat osapuolet lisäävät yhteistyötään sen toteuttamisen kaikilla osa-alueilla.

11. Turkki keskeyttää Operaatio Rauhan Lähteen antaakseen YPG:lle tilaa vetäytyä turvavyöhykkeeltä 120 tunnin sisällä. Vetäytymisen jälkeen Operaatio Rauhan Lähde lopetetaan.

12. Rauhan Lähteen keskeydyttyä, USA lupaa lopettaa lokakuun 14. 2019 toimeenpanomääräyksen _Blocking Property and Suspending Entry of Certain Persons Contributing to the Situation in Syria mukaisten talouspakotteiden lisäämisen ja korostaa kongressille [USA:n parlamentti] YK:n Turvallisuusneuvoston päätöksen 2254 mukaisesti saavutettua edistystä rauhan ja turvallisuuden tuomiseksi Syyriaan. Kun Operaatio Rauhan Lähde on lopetettu kappale 11 mukaisesti, nyt jo voimassa olevat edellä mainitun toimeenpanomääräyksen alaiset talouspakotteet lopetetaan._

13. _Molemmat osapuolet ovat sitoutuneita työskentelemään yhdessä tämän sopimuksen päämäärien saavuttamiseksi_
